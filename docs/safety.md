# Sveikata ir Saugumas

Patartina dėvėti uždaro tipo avalynę. Niekada nevaikščiokite virtuvėje basi ar tik su kojinėmis. Uždaro tipo avalinė apsaugos jūsų pėdas nuo karšto vandens, maisto.

Atidarant orkaitę turėkite omenyje, kad karšti garai besiveržiantys iš orkaitės gali jus sužaloti. Atidarant orkaitę laikykitės atstumo, būkite įjungę oro ištraukimą (ventiliatorių).

Liečiant karštus daiktus (pvz., skardas, puodus) dėvėkite apsaugines pirštines.

Keliant sunkius daiktus (pvz., dėžes) laikykitės taisyklingos kėlimo technikos – atsitūpkite ir kelkite tiesia nugara naudojant kojų raumenis. Nekelkite netaisyklingai – iš nugaros apačios (pasilenkiant per liemenį).

Nesikuklinkite paprašyti pagalbos nešant sunkius daiktus.

Reguliariai valykite virtuvės, sandėliuko, valgomojo grindis.

Atminkite, kad šlapios grindys gali būti slidžios

Kiek įmanoma laikykite uždarytus langus, ypač jei nieko nebūna virtuvėje ilgesnį periodą (meditacija, poilsis).
